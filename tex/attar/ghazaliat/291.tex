\begin{center}
\section*{غزل شماره ۲۹۱: نه قدر وصال تو هر مختصری داند}
\label{sec:291}
\addcontentsline{toc}{section}{\nameref{sec:291}}
\begin{longtable}{l p{0.5cm} r}
نه قدر وصال تو هر مختصری داند
&&
نه قیمت عشق تو هر بی خبری داند
\\
هر عاشق سرگردان کز عشق تو جان بدهد
&&
او قیمت عشق تو آخر قدری داند
\\
آن لحظه که پروانه در پرتو شمع افتد
&&
کفر است اگر خود را بالی و پری داند
\\
سگ به ز کسی باشد کو پیش سگ کویت
&&
دل را محلی بیند جان را خطری داند
\\
گمراه کسی باشد کاندر همه عمر خود
&&
از خاک سر کویت خود را گذری داند
\\
مرتد بود آن غافل کاندر دو جهان یکدم
&&
جز تو دگری بیند جز تو دگری داند
\\
برخاست ز جان و دل عطار به صد منزل
&&
در راه تو کس هرگز به زین سفری داند
\\
\end{longtable}
\end{center}
