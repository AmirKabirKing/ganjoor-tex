\begin{center}
\section*{غزل شماره ۱۵۸: دلم در عشق تو جان برنتابد}
\label{sec:158}
\addcontentsline{toc}{section}{\nameref{sec:158}}
\begin{longtable}{l p{0.5cm} r}
دلم در عشق تو جان برنتابد
&&
که دل جز عشق جانان برنتابد
\\
چو عشقت هست دل را جان نخواهد
&&
که یک دل بیش یک جان برنتابد
\\
دلم در درد تو درمان نجوید
&&
که درد عشق درمان برنتابد
\\
مرا در عشق تو چندان حساب است
&&
که روز حشر دیوان برنتابد
\\
ز عشقت قصهٔ گفتار ما را
&&
یقین دانم که دو جهان برنتابد
\\
اگر با من نمی‌سازی مسوزم
&&
که یک شبنم دو طوفان برنتابد
\\
چو پروانه دلم در وصل خود سوز
&&
که این دل دود هجران برنتابد
\\
دل عطار بر بوی وصالت
&&
ز هجرت یک سخن زان برنتابد
\\
\end{longtable}
\end{center}
