\begin{center}
\section*{غزل شماره ۶۵۱: آتشی در جملهٔ آفاق زن}
\label{sec:651}
\addcontentsline{toc}{section}{\nameref{sec:651}}
\begin{longtable}{l p{0.5cm} r}
آتشی در جملهٔ آفاق زن
&&
نوبت حسن علی‌الاطلاق زن
\\
ماه اگر در طاق گردون جفته زد
&&
نیست بر حق تو به استحقاق زن
\\
پردهٔ عشاق زلف رهزنت
&&
در نواز و بانگ بر آفاق زن
\\
پردهٔ عشاق راهی خوش بود
&&
راه ما در پردهٔ عشاق زن
\\
آتش شوق توام بی هوش کرد
&&
آب بر روی من مشتاق زن
\\
بستهٔ میثاق وصلت عمر رفت
&&
چاره‌ای کن راه آن میثاق زن
\\
زرق در عشق تو کفر منکر است
&&
تیغ غمزه بر سر زراق زن
\\
کشت زهر هجر تو عطار را
&&
وقت اگر آمد دم از تریاق زن
\\
\end{longtable}
\end{center}
