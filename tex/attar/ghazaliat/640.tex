\begin{center}
\section*{غزل شماره ۶۴۰: نیست آسان عشق جانان باختن}
\label{sec:640}
\addcontentsline{toc}{section}{\nameref{sec:640}}
\begin{longtable}{l p{0.5cm} r}
نیست آسان عشق جانان باختن
&&
دل فشاندن بعد از آن جان باختن
\\
عشق را جان دگر باید از آنک
&&
با چنین جان عشق نتوان باختن
\\
نیست آری کار هر تر دامنی
&&
سر در آن ره چون گریبان باختن
\\
هرچه آن دشوار حاصل کرده‌ای
&&
در غم معشوق آسان باختن
\\
شمع را زیباست هر ساعت سری
&&
گاه گریان گاه خندان باختن
\\
تو گدا کژ بازی آخر کی رسی
&&
کج روا در پیش سلطان باختن
\\
کی توانی یوسفی ناکرده گم
&&
عمر ار در ماتم آن باختن
\\
کار یعقوب است از سوز فراق
&&
دیده‌ای را بیت‌الاحزان باختن
\\
چون فرید از هرچه باشد مفلست
&&
زان نباید نرد جانان باختن
\\
\end{longtable}
\end{center}
