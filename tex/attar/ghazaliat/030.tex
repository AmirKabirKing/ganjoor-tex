\begin{center}
\section*{غزل شماره ۳۰: اینت گم گشته دهانی که توراست}
\label{sec:030}
\addcontentsline{toc}{section}{\nameref{sec:030}}
\begin{longtable}{l p{0.5cm} r}
اینت گم گشته دهانی که توراست
&&
وینت نابوده میانی که توراست
\\
از دو چشم تو جهان پرشور است
&&
اینت شوریده جهانی که توراست
\\
جادوان را به سخن خشک کنی
&&
خه زهی چرب‌زبانی که توراست
\\
آخر این ناز تو هم در گذرد
&&
چند مانده است زمانی که توراست
\\
گفتی از من شکری باید خواست
&&
اینت آشفته دهانی که توراست
\\
چون بهای شکرت صد جان است
&&
چه کنم نیمهٔ جانی که توراست
\\
مده ای ماه کسی را شکری
&&
که شکر هست زبانی که توراست
\\
خط معزولی حسن تو دمید
&&
سست ازآن گشت عنانی که توراست
\\
قیر شد گرد رخت غالیه گون
&&
خطت از غالیه دانی که توراست
\\
چون خط او بدمد ای عطار
&&
کم شود آه و فغانی که توراست
\\
\end{longtable}
\end{center}
