\begin{center}
\section*{غزل شماره ۳۹۳: عشق آبم برد گو آبم ببر}
\label{sec:393}
\addcontentsline{toc}{section}{\nameref{sec:393}}
\begin{longtable}{l p{0.5cm} r}
عشق آبم برد گو آبم ببر
&&
روز آرام و به شب خوابم ببر
\\
چند دارم تشنهٔ لعل تو جان
&&
جان خوشی زان لعل سیرابم ببر
\\
من کیم خاک توام بادی به دست
&&
آتشی در من زن و آبم ببر
\\
نی خطا گفتم که در تاب و تبم
&&
می‌نیارم تاب تو تابم ببر
\\
چند تابد دل ز تاب زلف تو
&&
تاب دل از زلف پرتابم ببر
\\
هستم از عناب تو صفرا زده
&&
این همه صفرا ز عنابم ببر
\\
غرقهٔ دریای عشقت گشته‌ام
&&
دست من گیر و ز غرقابم ببر
\\
چون کمان شد پشت عطار از غمت
&&
زین میان چون تیر پرتابم ببر
\\
\end{longtable}
\end{center}
