\begin{center}
\section*{غزل شماره ۵۴۳: دامن دل از تو در خون می‌کشم}
\label{sec:543}
\addcontentsline{toc}{section}{\nameref{sec:543}}
\begin{longtable}{l p{0.5cm} r}
دامن دل از تو در خون می‌کشم
&&
ننگری ای دوست تا چون می‌کشم
\\
از رگ جان هر شبی در هجر تو
&&
سوی چشم خونفشان خون می‌کشم
\\
گرچه چون کاهی شدم از دست هجر
&&
بار غم از کوه افزون می‌کشم
\\
دور از روی تو هر دم بی تو من
&&
محنت و رنج دگرگون می‌کشم
\\
آن همه خود هیچ بود و درگذشت
&&
درد و غم این است کاکنون می‌کشم
\\
من که عطارم یقین می‌باشدم
&&
کین بلا از دور گردون می‌کشم
\\
\end{longtable}
\end{center}
