\begin{center}
\section*{غزل شماره ۵۱: مفشان سر زلف خویش سرمست}
\label{sec:051}
\addcontentsline{toc}{section}{\nameref{sec:051}}
\begin{longtable}{l p{0.5cm} r}
مفشان سر زلف خویش سرمست
&&
دستی بر نه که رفتم از دست
\\
دریاب مرا که طاقتم نیست
&&
انصاف بده که جای آن هست
\\
تا نرگس مست تو بدیدم
&&
از نرگس مست تو شدم مست
\\
ای ساقی ماه‌روی برخیز
&&
کان آتش تیز توبه بنشست
\\
در ده می کهنه ای مسلمان
&&
کین کافر کهنه توبه بشکست
\\
در بتکده رفت و دست بگشاد
&&
زنار چهار گوشه بربست
\\
دردی بستد بخورد و بفتاد
&&
وز ننگ وجود خویشتن رست
\\
عطار درو نظاره می‌کرد
&&
تا زین قفس فنا برون جست
\\
\end{longtable}
\end{center}
