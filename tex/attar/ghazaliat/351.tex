\begin{center}
\section*{غزل شماره ۳۵۱: یا دست به زیر سنگم آید}
\label{sec:351}
\addcontentsline{toc}{section}{\nameref{sec:351}}
\begin{longtable}{l p{0.5cm} r}
یا دست به زیر سنگم آید
&&
یا زلف تو زیر چنگم آید
\\
در عشق تو خرقه درفکندم
&&
تا خود پس ازین چه رنگم آید
\\
هر دم ز جهان عشق سنگی
&&
بر شیشهٔ نام و ننگم آید
\\
آن دم ز حساب عمر نبود
&&
گر بی تو دمی درنگم آید
\\
چون بندیشم ز هستی تو
&&
از هستی خویش ننگم آید
\\
چون زندگیم به توست بی تو
&&
صحرای دو کون تنگم آید
\\
تا مرغ تو گشت جان عطار
&&
عالم ز حسد به جنگم آید
\\
\end{longtable}
\end{center}
