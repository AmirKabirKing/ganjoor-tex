\begin{center}
\section*{غزل شماره ۵۶۰: از در جان درآی تا جانم}
\label{sec:560}
\addcontentsline{toc}{section}{\nameref{sec:560}}
\begin{longtable}{l p{0.5cm} r}
از در جان درآی تا جانم
&&
همچو پروانه بر تو افشانم
\\
چون نماند از وجود من اثری
&&
پس از آن حال خود نمی‌دانم
\\
در حضور چنان وجود شگرف
&&
چون نمانم به جمله من مانم
\\
کی بود کی که پیش شمع رخت
&&
بدهم جان و داد بستانم
\\
آب چندان بریزم از دیده
&&
کاتش روز حشر بنشانم
\\
منم و نیم جان و چندان عشق
&&
که نیاید دو کون چندانم
\\
جان از آن بر لب آمد است مرا
&&
تا به جانت فرو شود جانم
\\
بند بندم اگر فرو بندی
&&
روی از روی تو نگردانم
\\
همچو عطار مست و جان بر دست
&&
پیش تو ان‌یکاد می‌خوانم
\\
\end{longtable}
\end{center}
