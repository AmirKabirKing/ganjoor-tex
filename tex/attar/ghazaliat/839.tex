\begin{center}
\section*{غزل شماره ۸۳۹: زلف تیره بر رخ روشن نهی}
\label{sec:839}
\addcontentsline{toc}{section}{\nameref{sec:839}}
\begin{longtable}{l p{0.5cm} r}
زلف تیره بر رخ روشن نهی
&&
سرکشان را بار بر گردن نهی
\\
روی بنمایی چو ماه آسمان
&&
منت روی زمین بر من نهی
\\
تا کی از زنجیر زلف تافته
&&
داغ گه بر جان و گه بر تن نهی
\\
وقت نامد کز نمکدان لبت
&&
دام من زان نرگس رهزن نهی
\\
تا سر یک رشته یابم از تو باز
&&
خارم از مژگان چون سوزن نهی
\\
گر مرا در دوستی تو ز چشم
&&
اشک ریزد نام من دشمن نهی
\\
گفته بودی خون گری تا مهر عشق
&&
بی‌رخم بر دیدهٔ روشن نهی
\\
گر بگریم تر شود دامن مرا
&&
تو مرا در عشق تر دامن نهی
\\
بار ندهی لیک قسم عاشقان
&&
همچو یوسف بوی پیراهن نهی
\\
ور دهی در عمر خود بار جمال
&&
بار غم بر جان مرد و زن نهی
\\
وصف تو چون از فرید آید که تو
&&
افصح آفاق را الکن نهی
\\
\end{longtable}
\end{center}
