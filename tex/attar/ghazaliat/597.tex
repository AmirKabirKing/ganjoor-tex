\begin{center}
\section*{غزل شماره ۵۹۷: تا به دام عشق او آویختیم}
\label{sec:597}
\addcontentsline{toc}{section}{\nameref{sec:597}}
\begin{longtable}{l p{0.5cm} r}
تا به دام عشق او آویختیم
&&
جان و دل را فتنه‌ها انگیختیم
\\
دل چو در گرداب عشقش اوفتاد
&&
تن فرو دادیم و در نگریختیم
\\
بس که اندر وادی سودای او
&&
خون دل با خاک ره آمیختیم
\\
خاک پای او به نوک برگ چشم
&&
گاه می‌رفتیم و گه می‌بیختیم
\\
چون نیامد بر سر غربیل هیچ
&&
پای در گل خاک بر سر ریختیم
\\
گرچه ما زیرک ترین مرغی بدیم
&&
لیک در دامش به حلق آویختیم
\\
همچو عطاری ز شوق روی او
&&
صورتش با روی جان انگیختیم
\\
\end{longtable}
\end{center}
