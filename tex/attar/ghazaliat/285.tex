\begin{center}
\section*{غزل شماره ۲۸۵: عاشقان زنده‌دل به نام تو اند}
\label{sec:285}
\addcontentsline{toc}{section}{\nameref{sec:285}}
\begin{longtable}{l p{0.5cm} r}
عاشقان زنده‌دل به نام تو اند
&&
تشنهٔ جرعه‌ای ز جام تو اند
\\
تا به سلطانی اندر آمده‌ای
&&
دل و جان بندهٔ غلام تو اند
\\
زیر بار امانت غم تو
&&
توسنان زمانه رام تو اند
\\
سرکشان بر امید یک دانه
&&
دانه نادیده صید دام تو اند
\\
کاملان وقت آزمایش تو
&&
در ره عشق ناتمام تو اند
\\
رهنمایان راه بین شب و روز
&&
در تماشای احترام تو اند
\\
صد هزار اهل درد وقت سحر
&&
آرزومند یک پیام تو اند
\\
همچو عطار بی‌دلان هرگز
&&
زندهٔ یادگار نام تو اند
\\
\end{longtable}
\end{center}
