\begin{center}
\section*{غزل شماره ۳۸۰: عقل را در رهت قدم برسید}
\label{sec:380}
\addcontentsline{toc}{section}{\nameref{sec:380}}
\begin{longtable}{l p{0.5cm} r}
عقل را در رهت قدم برسید
&&
هر چه بودش ز بیش و کم برسید
\\
قصهٔ تو همی نبشت دلم
&&
چون به سر می‌نشد قلم برسید
\\
دلم از بس که خورن بخورد از او
&&
در همه کاینات غم برسید
\\
بی‌تو از بس که چشم من بگریست
&&
در دو چشمم ز گریه نم برسید
\\
جان همی خواند عهدنامهٔ تو
&&
چون به نامت رسید دم برسید
\\
دل چو بنواخت ارغنون وصال
&&
زود بگسست و زیر و بم برسید
\\
در دم دل ز نقش سکهٔ عشق
&&
نقش مطلق شد و درم برسید
\\
عقل عطار چون ره تو گرفت
&&
ره به سر می‌نشد قلم برسید
\\
\end{longtable}
\end{center}
