\begin{center}
\section*{غزل شماره ۶۱۵: بر هرچه که دل نهاده باشیم}
\label{sec:615}
\addcontentsline{toc}{section}{\nameref{sec:615}}
\begin{longtable}{l p{0.5cm} r}
بر هرچه که دل نهاده باشیم
&&
در مشرکی اوفتاده باشیم
\\
گر بر کامی سوار گردیم
&&
حالی ز دو خر پیاده باشیم
\\
صد عمر اگر به سر باستیم
&&
داد نفسی نداده باشیم
\\
مستی و غرور سخت کاری است
&&
غم نیست که مست باده باشیم
\\
زان پیش که سر نماند آن به
&&
کین باد ز سر نهاده باشیم
\\
هرگه که ز زاد و بوم رستیم
&&
بینی که ز مرد زاده باشیم
\\
چون سایه در آفتاب روشن
&&
در پیش خود ایستاده باشیم
\\
آن به که درین قفس چو عطار
&&
از هستی خویش ساده باشیم
\\
\end{longtable}
\end{center}
