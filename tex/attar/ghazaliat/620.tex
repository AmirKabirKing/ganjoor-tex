\begin{center}
\section*{غزل شماره ۶۲۰: ما گبر قدیم نامسلمانیم}
\label{sec:620}
\addcontentsline{toc}{section}{\nameref{sec:620}}
\begin{longtable}{l p{0.5cm} r}
ما گبر قدیم نامسلمانیم
&&
نام‌آور کفر و ننگ ایمانیم
\\
گه محرم کم زن خراباتیم
&&
گه همدم جاثلیق رهبانیم
\\
شیطان چو به ما رسد کله بنهد
&&
کز وسوسه اوستاد شیطانیم
\\
زان مرد نه‌ایم کز کسی ترسیم
&&
سر پای برهنگان دو جهانیم
\\
درمانده‌ایم و راه بس دور است
&&
ما راه به کار خود نمی‌دانیم
\\
ما چاره به کار خویش چون سازیم
&&
چو جمله به کار خویش حیرانیم
\\
کی باشد و کی بود که ناگاهی
&&
این پرده ز کار خویش بدرانیم
\\
هر پرده که بعد از آن پدید آید
&&
از آتش معرفت بسوزانیم
\\
زآنجا که درآمدیم از اول
&&
جان را سوی آن کمال برسانیم
\\
عطار شکسته را به یک دفعت
&&
از پردهٔ هر دو کون برهانیم
\\
\end{longtable}
\end{center}
