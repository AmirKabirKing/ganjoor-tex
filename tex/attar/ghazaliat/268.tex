\begin{center}
\section*{غزل شماره ۲۶۸: هر زمان عشق تو در کارم کشد}
\label{sec:268}
\addcontentsline{toc}{section}{\nameref{sec:268}}
\begin{longtable}{l p{0.5cm} r}
هر زمان عشق تو در کارم کشد
&&
وز در مسجد به خمارم کشد
\\
چون مرا در بند بیند از خودی
&&
در میان بند زنارم کشد
\\
دردییی بر جان من ریزد ز درد
&&
پس به مستی سوی بازارم کشد
\\
گر ز من بد مستییی بیند دمی
&&
گرد شهر اندر نگونسارم کشد
\\
ور ز عشق او بگویم نکته‌ای
&&
از سیاست بر سر دارم کشد
\\
چون نماند از وجودم ذره‌ای
&&
بار دیگر بر سر کارم کشد
\\
گه به زحمتگاه اغیارم برد
&&
گه به خلوتگاه اسرارم کشد
\\
چون به غایت مست گردم زان شراب
&&
در کشاکش پیش عطارم کشد
\\
\end{longtable}
\end{center}
