\begin{center}
\section*{غزل شماره ۵۹۰: ما ز عشقت آتشین دل مانده‌ایم}
\label{sec:590}
\addcontentsline{toc}{section}{\nameref{sec:590}}
\begin{longtable}{l p{0.5cm} r}
ما ز عشقت آتشین دل مانده‌ایم
&&
دست بر سر پای در گل مانده‌ایم
\\
خاک راه از اشک ما گل گشت و ما
&&
پای در گل دست بر دل مانده‌ایم
\\
ناگهانی برق وصل تو بجست
&&
ما ندانستیم و غافل مانده‌ایم
\\
لاجرم از بس که بال و پر زدیم
&&
همچو مرغ نیم بسمل مانده‌ایم
\\
چون ز عشقت هیچ مشکل حل نشد
&&
دایما در کار مشکل مانده‌ایم
\\
عشق تو دریاست اما زان چه سود
&&
چون ز غفلت ما به ساحل مانده‌ایم
\\
کی تواند یافت عطار از تو کام
&&
چون نخستین گام منزل مانده‌ایم
\\
\end{longtable}
\end{center}
