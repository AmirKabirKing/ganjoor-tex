\begin{center}
\section*{غزل شماره ۳۱۵: اصحاب صدق چون قدم اندر صفا زنند}
\label{sec:315}
\addcontentsline{toc}{section}{\nameref{sec:315}}
\begin{longtable}{l p{0.5cm} r}
اصحاب صدق چون قدم اندر صفا زنند
&&
رو با خدا کنند و جهان را قفا زنند
\\
خط وجود را قلم قهر درکشند
&&
بر روی هر دو کون یکی پشت پا زنند
\\
چون پا زنند دست گشایند از جهان
&&
ترک فنا کنند و بقا را صلا زنند
\\
دنیا و آخرت به یکی ذره نشمرند
&&
ایشان نفس نفس که زنند از خدا زنند
\\
هرگه که‌شان به بحر معانی فرو برند
&&
بیم است آن زمان که زمین بر سما زنند
\\
دنیا و آخرت دو سرای است و عاشقان
&&
قفل نفور بر در هر دو سرا زنند
\\
بکر است هر سخن که ز عطار بشنوی
&&
دانند آن کسان که دم از ماجرا زنند
\\
\end{longtable}
\end{center}
