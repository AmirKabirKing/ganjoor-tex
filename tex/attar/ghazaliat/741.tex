\begin{center}
\section*{غزل شماره ۷۴۱: مورچهٔ قیرفام بر قمر آورده‌ای}
\label{sec:741}
\addcontentsline{toc}{section}{\nameref{sec:741}}
\begin{longtable}{l p{0.5cm} r}
مورچهٔ قیرفام بر قمر آورده‌ای
&&
هندوی طوطی طعام بر شکر آورده‌ای
\\
سر نبرم از غمت زانکه تو از سرکشی
&&
با سر زلفین خویش سر به سر آورده‌ای
\\
بی سر و پای توام گرچه به جان خواستن
&&
ای دل و جان رهی دردسر آورده‌ای
\\
جان و دلم سوخته است از طمع خام تو
&&
تا تو مرا باز خود از چه برآورده‌ای
\\
زلف چو زنجیر تو حلقه به گوشم بکرد
&&
حلقهٔ زنجیر خود چون به درآورده‌ای
\\
پشت کمان شدم قدم تا تو به تیر مژه
&&
جان و دلم چون هدف در نظر آورده‌ای
\\
خاطر عطار ریخت گوهر معنی به نطق
&&
تا تو کنارش ز چشم پر گهر آورده‌ای
\\
\end{longtable}
\end{center}
