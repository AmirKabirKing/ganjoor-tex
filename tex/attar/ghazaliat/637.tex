\begin{center}
\section*{غزل شماره ۶۳۷: ای به روی تو عالمی نگران}
\label{sec:637}
\addcontentsline{toc}{section}{\nameref{sec:637}}
\begin{longtable}{l p{0.5cm} r}
ای به روی تو عالمی نگران
&&
نیست عشق تو کار بی‌خبران
\\
بی نظیری چو عقل و بی همتا
&&
ناگزیری چو جان و ناگذران
\\
گوهری را که کس نداند قدر
&&
کی بدانند قدر مختصران
\\
مرد عشق تو هم تویی که تویی
&&
دایما در جمال خود نگران
\\
چون دویی راه نیست در ره تو
&&
جز یکی نیست دیده دیده‌وران
\\
پرده بردار و بیش ازین آخر
&&
پردهٔ عاشقان خود مدران
\\
هرچه صد سال گرد آوردند
&&
با تو در باختند پاک‌بران
\\
پاک‌بازان چو مانده‌اند از تو
&&
پس چه سنجند هیچ این دگران
\\
دل عطار مرغ دانهٔ توست
&&
باشه در مرغ خویشتن مپران
\\
\end{longtable}
\end{center}
