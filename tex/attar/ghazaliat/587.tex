\begin{center}
\section*{غزل شماره ۵۸۷: باده ناخورده مست آمده‌ایم}
\label{sec:587}
\addcontentsline{toc}{section}{\nameref{sec:587}}
\begin{longtable}{l p{0.5cm} r}
باده ناخورده مست آمده‌ایم
&&
عاشق و می پرست آمده‌ایم
\\
ساقیا خیز و جام در ده زود
&&
که نه بهر نشست آمده‌ایم
\\
خیز تا از خودی برون آییم
&&
که به خود پای بست آمده‌ایم
\\
چون شکستی نبود جانان را
&&
ما ز بهر شکست آمده‌ایم
\\
در جهانی که مست هشیار است
&&
هوشیاران مست آمده‌ایم
\\
ناقصان بلی خویشتنیم
&&
کاملان الست آمده‌ایم
\\
هستی و نیستی ما بنماند
&&
ما مگر نیست هست آمده‌ایم
\\
ما چنین خوار نیستیم الحق
&&
که به عمری به دست آمده‌ایم
\\
همچو عطار در محیط وجود
&&
به عنایت به شست آمده‌ایم
\\
\end{longtable}
\end{center}
