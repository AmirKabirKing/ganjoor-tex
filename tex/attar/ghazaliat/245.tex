\begin{center}
\section*{غزل شماره ۲۴۵: ای به خود زنده مرده باید شد}
\label{sec:245}
\addcontentsline{toc}{section}{\nameref{sec:245}}
\begin{longtable}{l p{0.5cm} r}
ای به خود زنده مرده باید شد
&&
چون بزرگان به خرده باید شد
\\
پیش از آن کت به قهر جان خواهند
&&
جان به جانان سپرده باید شد
\\
تا نمیری به گرد او نرسی
&&
پیش معشوق مرده باید شد
\\
نخرد نقشت او نه نیک و نه بد
&&
همه دیوان سترده باید شد
\\
مشمر گام گام همچو زنان
&&
منزل ناشمرده باید شد
\\
زود شو محو تا تمام شوی
&&
که تو را رنج برده باید شد
\\
ره به آهستگی چو شمع برو
&&
زانکه این ره سپرده باید شد
\\
همچو عطار اگر نخواهی ماند
&&
نرد کونین برده باید شد
\\
\end{longtable}
\end{center}
