\begin{center}
\section*{غزل شماره ۴۷: تا که عشق تو حاصل افتادست}
\label{sec:047}
\addcontentsline{toc}{section}{\nameref{sec:047}}
\begin{longtable}{l p{0.5cm} r}
تا که عشق تو حاصل افتادست
&&
کار ما سخت مشکل افتادست
\\
آب از دیده‌ها از آن باریم
&&
کاتش عشق در دل افتادست
\\
در ازل پیش از آفرینش جسم
&&
جان به عشق تو مایل افتادست
\\
جان نه تنهاست عاشق رویت
&&
پای دل نیز در گل افتادست
\\
سالکان یقین روی تو را
&&
بارگاه تو منزل افتادست
\\
من رسیدم به وصل بی وصفت
&&
عقل را رای باطل افتادست
\\
کس نگوید که این چرا وز چیست
&&
زانکه این سر مشکل افتادست
\\
فتنه عطار در جهان افکند
&&
چاه، ماروت بابل افتادست
\\
دل عطار بر دلت مثلی
&&
مرغکی نیم بسمل افتادست
\\
\end{longtable}
\end{center}
