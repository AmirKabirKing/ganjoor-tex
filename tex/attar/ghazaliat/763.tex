\begin{center}
\section*{غزل شماره ۷۶۳: با خط سرسبز بیرون آمدی}
\label{sec:763}
\addcontentsline{toc}{section}{\nameref{sec:763}}
\begin{longtable}{l p{0.5cm} r}
با خط سرسبز بیرون آمدی
&&
آفت دلهای پرخون آمدی
\\
تا خط آوردی به خون عاشقان
&&
چست از بهر شبیخون آمدی
\\
در درون دل درآیی یک زمان
&&
شبروی را چونکه بیرون آمدی
\\
چون کمین گیرم که بر خورشید و ماه
&&
در کمال حسن افزون آمدی
\\
دوش در جوش آمدم در نیم شب
&&
در برم با جام گلگون آمدی
\\
در گرفتی شمع و در دادی شراب
&&
راستی را چست موزون آمدی
\\
سرو بودی کز چمن برخاستی
&&
ماه بودی تو ز گردون آمدی
\\
کس نداند کور بادا چشم بد
&&
کان زمان در چشم ما چون آمدی
\\
در میان حلقه با زنجیر زلف
&&
در خور عطار مجنون آمدی
\\
\end{longtable}
\end{center}
