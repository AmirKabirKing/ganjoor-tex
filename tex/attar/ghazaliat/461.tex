\begin{center}
\section*{غزل شماره ۴۶۱: عاشق لعل شکربار توام}
\label{sec:461}
\addcontentsline{toc}{section}{\nameref{sec:461}}
\begin{longtable}{l p{0.5cm} r}
عاشق لعل شکربار توام
&&
فتنهٔ زلف نگونسار توام
\\
هیچ کارم نیست جز اندوه تو
&&
روز و شب پیوسته در کار توام
\\
بر من بی دل جهان مفروش از آنک
&&
کز میان جان خریدار توام
\\
تو چو خورشیدی و من چو ذره‌ام
&&
کی من مسکین سزاوار توام
\\
گفته‌ای کم گیر جان در عشق من
&&
کم گرفتم چون گرفتار توام
\\
گر بخواهی ریخت خونم باک نیست
&&
من درین خون ریختن یار توام
\\
جان من دربند صد اندوه باد
&&
گر به جان دربند آزار توام
\\
بر دل و جانم مکن زور ای صنم
&&
کز دل و جان عاشق زار توام
\\
چون پدید آمد رخت از زیر زلف
&&
تا بدیدم ناپدیدار توام
\\
زلف مشکین برگشای و برفشان
&&
کز سر زلف تو عطار توام
\\
\end{longtable}
\end{center}
