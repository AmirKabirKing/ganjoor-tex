\begin{center}
\section*{غزل شماره ۶۱۶: بیا تا رند هر جایی بباشیم}
\label{sec:616}
\addcontentsline{toc}{section}{\nameref{sec:616}}
\begin{longtable}{l p{0.5cm} r}
بیا تا رند هر جایی بباشیم
&&
سر غوغا و رسوایی بباشیم
\\
نمی‌ترسی که همچون خود نمایان
&&
اسیر بند خودرایی بباشیم
\\
اگر در جمع قرایان نشینیم
&&
ز سر تا پای قرایی بباشیم
\\
بیا تا در تماشای خرابات
&&
چو رندان تماشایی بباشیم
\\
چو عقل ما عقیله است آن نکوتر
&&
که عاشق وار سودایی بباشیم
\\
چو در دریای بی پایان فتادیم
&&
همان بهتر که دریایی بباشیم
\\
چو صحرا گشت بر ما آنچه بایست
&&
برون کون صحرایی بباشیم
\\
چو پیدا نیست جای ما چو عطار
&&
همه جایی همه جایی بباشیم
\\
\end{longtable}
\end{center}
