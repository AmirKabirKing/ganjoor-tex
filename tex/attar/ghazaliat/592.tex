\begin{center}
\section*{غزل شماره ۵۹۲: ما رند و مقامر و مباحی‌ایم}
\label{sec:592}
\addcontentsline{toc}{section}{\nameref{sec:592}}
\begin{longtable}{l p{0.5cm} r}
ما رند و مقامر و مباحی‌ایم
&&
انگشت نمای هر نواحی‌ایم
\\
خون خواره چو خاک جرعه از جامیم
&&
خون ریز ز دیده چون صراحی‌ایم
\\
هر چند که از گروه سلطانیم
&&
نه قلبی‌ایم و نه جناحی‌ایم
\\
جانا ز شراب شوق تو هر دم
&&
بی صبح و صبوحی و صباحی‌ایم
\\
گر سوختگان تو مباحی‌اند
&&
بس سوخته‌ایم و بس مباحی‌ایم
\\
ما فقر و صلاح کی خریم آخر
&&
چون خاک مقام بی‌صلاحی‌ایم
\\
در بتکده رند و لاابالی‌ایم
&&
در مصطبه مست لافلاحی‌ایم
\\
کافور رباحی ار بود اصلی
&&
کافور نه کافری رباحی‌ایم
\\
تا در رسد این می تو ای عطار
&&
حالی ز بی می ملاحی‌ایم
\\
\end{longtable}
\end{center}
