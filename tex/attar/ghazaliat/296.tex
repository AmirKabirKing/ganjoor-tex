\begin{center}
\section*{غزل شماره ۲۹۶: گرد ره تو کعبه و خمار نماند}
\label{sec:296}
\addcontentsline{toc}{section}{\nameref{sec:296}}
\begin{longtable}{l p{0.5cm} r}
گرد ره تو کعبه و خمار نماند
&&
یک دل ز می عشق تو هشیار نماند
\\
ور یک سر موی از رخ تو روی نماید
&&
بر روی زمین خرقه و زنار نماند
\\
وآن را که دمی روی نمایی ز دو عالم
&&
آن سوخته را جز غم تو کار نماند
\\
گر برفکنی پرده از آن چهرهٔ زیبا
&&
از چهرهٔ خورشید و مه آثار نماند
\\
جان چو بگشاید به رخت دیده که جان را
&&
با نور رخت دیده و دیدار نماند
\\
گر وحدت خود را با قلاوز فرستی
&&
از وحدت تو هستی دیار نماند
\\
جانا ز می عشق تو یک قطره به دل ده
&&
تا در دو جهان یک دل بیدار نماند
\\
در خواب کن این سوختگان را ز می عشق
&&
تا جز تو کسی محرم اسرار نماند
\\
از بس که ز دریای دلم موج گهر خاست
&&
ترسم که درین واقعه عطار نماند
\\
\end{longtable}
\end{center}
