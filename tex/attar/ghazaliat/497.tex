\begin{center}
\section*{غزل شماره ۴۹۷: در سفر عشق چنان گم شدم}
\label{sec:497}
\addcontentsline{toc}{section}{\nameref{sec:497}}
\begin{longtable}{l p{0.5cm} r}
در سفر عشق چنان گم شدم
&&
کز نظر هر دو جهان گم شدم
\\
نام و نشانم ز دو عالم مجوی
&&
کز ورق نام و نشان گم شدم
\\
هیچ کسم نیز نبیند دگر
&&
کز خطوات تن و جان گم شدم
\\
جامه‌دران اشک فشان آمدم
&&
رقص‌کنان نعره‌زنان گم شدم
\\
چون همه از گم شدگی آمدند
&&
گم شدگی جستم از آن گم شدم
\\
بار امانت چو گران بود و صعب
&&
من سبک از بار گران گم شدم
\\
گم شدم و گم شدم و گم شدم
&&
خود چه شناسم که چه سان گم شدم
\\
سایهٔ یک ذره چه سان گم شود
&&
در بر خورشید چنان گم شدم
\\
بحر شغبناک چو گشت آشکار
&&
بر صفت قطره نهان گم شدم
\\
قطره بدم بحر به من باز خورد
&&
تا خبرم بد به میان گم شدم
\\
شد همگی هستی عطار نیست
&&
تا ز میان همگان گم شدم
\\
\end{longtable}
\end{center}
