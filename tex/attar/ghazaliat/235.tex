\begin{center}
\section*{غزل شماره ۲۳۵: دل برای تو ز جان برخیزد}
\label{sec:235}
\addcontentsline{toc}{section}{\nameref{sec:235}}
\begin{longtable}{l p{0.5cm} r}
دل برای تو ز جان برخیزد
&&
جان به عشقت ز جهان برخیزد
\\
در دل هر که نشینی نفسی
&&
ز غمت جان ز میان برخیزد
\\
مرد درد تو درین ره آن است
&&
کز سر سود و زیان برخیزد
\\
گر نقاب از رخ خود باز کنی
&&
ناله از کون و مکان برخیزد
\\
جان ز دل نوحه‌کنان بنشیند
&&
دل ز جان نعره‌زنان برخیزد
\\
ساقیا بادهٔ اندوه بیار
&&
تا ز عشاق فغان برخیزد
\\
کین تن خستهٔ من از می عشق
&&
نه چنان خفت کزان برخیزد
\\
دل عطار ز شوق تو چنان است
&&
که زمان تا به زمان برخیزد
\\
\end{longtable}
\end{center}
