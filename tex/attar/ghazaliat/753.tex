\begin{center}
\section*{غزل شماره ۷۵۳: جانا دلم ببردی و جانم بسوختی}
\label{sec:753}
\addcontentsline{toc}{section}{\nameref{sec:753}}
\begin{longtable}{l p{0.5cm} r}
جانا دلم ببردی و جانم بسوختی
&&
گفتم بنالم از تو زبانم بسوختی
\\
اول به وصل خویش بسی وعده دادیم
&&
واخر چو شمع در غم آنم بسوختی
\\
چون شمع نیم کشته و آورده جان به لب
&&
در انتظار وصل چنانم بسوختی
\\
کس نیست کز خروش منش نیست آگهی
&&
آگاه نیستی که چه سانم بسوختی
\\
جانم بسوخت بر من مسکین دلت نسوخت
&&
آخر دلت نسوخت که جانم بسوختی
\\
تا پادشا گشتی بر دیده و دلم
&&
اینم به باد دادی و آنم بسوختی
\\
گفتم که از غمان تو آهی برآورم
&&
آن آه در درون دهانم بسوختی
\\
گفتی که با تو سازم و پیدا شوم تو را
&&
پیدا نیامدی و نهانم بسوختی
\\
یکدم بساز با دل عطار و بیش ازین
&&
آتش مزن که عقل و روانم بسوختی
\\
\end{longtable}
\end{center}
