\begin{center}
\section*{غزل شماره ۸۴: تا بر قرار حسنی دل بی‌قرار باشد}
\label{sec:084}
\addcontentsline{toc}{section}{\nameref{sec:084}}
\begin{longtable}{l p{0.5cm} r}
تا بر قرار حسنی دل بی‌قرار باشد
&&
تا روی تو نبینم جان سوکوار باشد
\\
تا پیش تو نمیرد جانم نگیرد آرام
&&
تا بوی تو نیابد دل بی‌قرار باشد
\\
جانا، ز عشق رویت جانم رسید بر لب
&&
تا کی ز آرزویت بیچاره زار باشد؟
\\
آن را مخواه بی‌دل کو بی‌تو جان نخواهد
&&
آن را مدار دشمن کت دوستدار باشد
\\
درمان اگر نداری، باری به درد یاد آر
&&
کز دوست هرچه آید آن یادگار باشد
\\
با درد خوش توان بود عمری به بوی درمان
&&
با غم بسر توان برد گر غمگسار باشد
\\
خواهی بساز کارم، خواهی بسوز جانم
&&
با کار پادشاهان ما را چه کار باشد؟
\\
از انتظار وصلت آمد به جان عراقی
&&
تا کی غریب و خسته در انتظار باشد؟
\\
\end{longtable}
\end{center}
