\begin{center}
\section*{غزل شماره ۲۰۲: ز دلتنگی به جانم با که گویم}
\label{sec:202}
\addcontentsline{toc}{section}{\nameref{sec:202}}
\begin{longtable}{l p{0.5cm} r}
ز دلتنگی به جانم با که گویم؟
&&
ز غصه ناتوانم، با که گویم؟
\\
ز تنهایی ملولم، چند نالم؟
&&
ز بی‌یاری به جانم، با که گویم؟
\\
به عالم در، ندارم غمگساری
&&
نمی‌دارم، ندانم با که گویم؟
\\
ز غصه صدهزاران قصه دارم
&&
ولی پیش که خوانم؟ با که گویم؟
\\
چو مرغ نیم بسمل در غم یار
&&
میان خون تپانم، با که گویم؟
\\
فتاده چون بود در دام صیدی؟
&&
ز محنت همچنانم، با که گویم؟
\\
به کام دوستان بودم، کنون باز
&&
به کام دشمنانم، با که گویم؟
\\
مرا از زندگانی نیست سودی
&&
ز هستی در زیانم، با که گویم؟
\\
همه بیداد بر من از عراقی است
&&
ز بودش در فغانم، با که گویم؟
\\
\end{longtable}
\end{center}
