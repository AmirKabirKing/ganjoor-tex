\begin{center}
\section*{غزل شماره ۱۹۶: ناخورده شراب می‌خروشیم}
\label{sec:196}
\addcontentsline{toc}{section}{\nameref{sec:196}}
\begin{longtable}{l p{0.5cm} r}
ناخورده شراب می‌خروشیم
&&
بنگر چه کنیم؟ اگر بنوشیم
\\
از بی‌خبری خبر نداریم
&&
پس بیهده ما چه می‌خروشیم؟
\\
تا چند پزیم دیگ سودا؟
&&
کز خامی خویشتن بجوشیم
\\
دل مرده، برون کشیم خرقه
&&
وز ماتم دل پلاس پوشیم
\\
این زهد مزوری که ما راست
&&
کس می نخرد، چه می‌فروشیم؟
\\
با آنکه به ما نمی‌شود راست
&&
این کار، ولیک هم بکوشیم
\\
باشد که ز جام وصل جانان
&&
یک جرعه به کام دل بنوشیم
\\
شب خوش بودیم بی‌عراقی
&&
امروز در آرزوی دوشیم
\\
\end{longtable}
\end{center}
