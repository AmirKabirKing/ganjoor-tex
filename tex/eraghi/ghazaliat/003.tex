\begin{center}
\section*{غزل شماره ۳: این حادثه بین که زاد ما را}
\label{sec:003}
\addcontentsline{toc}{section}{\nameref{sec:003}}
\begin{longtable}{l p{0.5cm} r}
این حادثه بین که زاد ما را
&&
وین واقعه کاوفتاد ما را
\\
آن یار، که در میان جان است
&&
بر گوشهٔ دل نهاد ما را
\\
در خانهٔ ما نمی‌نهد پای
&&
از دست مگر بداد ما را؟
\\
روزی به سلام یا پیامی
&&
آن یار نکرد یاد ما را
\\
دانست که در غمیم بی او
&&
از لطف نکرد شاد ما را
\\
بر ما در لطف خود فرو بست
&&
وز هجر دری گشاد ما را
\\
خود مادر روزگار گویی
&&
کز بهر فراق زاد ما را
\\
ای کاش نزادی، ای عراقی
&&
کز توست همه فساد ما را
\\
\end{longtable}
\end{center}
