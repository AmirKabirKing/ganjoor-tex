\begin{center}
\section*{غزل شماره ۵: ندیدم در جهان کامی دریغا}
\label{sec:005}
\addcontentsline{toc}{section}{\nameref{sec:005}}
\begin{longtable}{l p{0.5cm} r}
ندیدم در جهان کامی دریغا
&&
بماندم بی‌سرانجامی دریغا
\\
گوارنده نشد از خوان گیتی
&&
مرا جز غصه‌آشامی دریغا
\\
نشد از بزم وصل خوبرویان
&&
نصیب بخت من جامی دریغا
\\
مرا دور از رخ دلدار دردی است
&&
که آن را نیست آرامی دریغا
\\
فرو شد روز عمر و بر نیامد
&&
از آن شیرین لبش کامی دریغا
\\
درین امید عمرم رفت کاخر:
&&
کند یادم به پیغامی دریغا
\\
چو وادیدم عراقی نزد آن دوست
&&
نمی‌ارزد به دشنامی دریغا
\\
\end{longtable}
\end{center}
