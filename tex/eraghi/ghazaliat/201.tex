\begin{center}
\section*{غزل شماره ۲۰۱: ز غم زار و حقیرم، با که گویم}
\label{sec:201}
\addcontentsline{toc}{section}{\nameref{sec:201}}
\begin{longtable}{l p{0.5cm} r}
ز غم زار و حقیرم، با که گویم؟
&&
ز غصه می‌بمیرم، با که گویم؟
\\
ز هجر یار گریانم، ندانم
&&
که دامان که گیرم؟ با که گویم؟
\\
ز جورش در فغانم، چند نالم؟
&&
گذشت از حد نفیرم، با که گویم؟
\\
مرا از خود جدا دارد نگاری
&&
که نیست از وی گزیرم، با که گویم؟
\\
به بوی وصل او عمرم به سر شد
&&
فراقش کرد پیرم، با که گویم؟
\\
شب و روز آتش سودای عشقش
&&
همی سوزد ضمیرم، با که گویم؟
\\
مرا خلقان توانگر می‌شمارند
&&
من مسکین فقیرم، با که گویم؟
\\
چنان سوزد مرا تاب غم او
&&
که گویی در سعیرم، با که گویم؟
\\
هر آن غم، کز فراقش بر من آید
&&
به دیده می‌پذیرم، با که گویم؟
\\
به فریادم شب و روز از عراقی
&&
به دست او اسیرم، با که گویم؟
\\
\end{longtable}
\end{center}
