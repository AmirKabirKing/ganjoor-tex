\begin{center}
\section*{غزل شماره ۱۰۳: هر که او دعوی مستی می‌کند}
\label{sec:103}
\addcontentsline{toc}{section}{\nameref{sec:103}}
\begin{longtable}{l p{0.5cm} r}
هر که او دعوی مستی می‌کند
&&
آشکارا بت‌پرستی می‌کند
\\
هستی آن را می‌سزد کز نیستی
&&
هر نفس صدگونه هستی می‌کند
\\
هر که از خاک درش رفعت نیافت
&&
لاجرم سر سوی پستی می‌کند
\\
دل که خورد از جام عشقش جرعه‌ای
&&
بی‌خبر شد، شور و مستی می‌کند
\\
دل چو خواهم باختن در پای او
&&
جان ز شوقش پیش دستی می‌کند
\\
چند گویی کو جفا تا کی کند؟
&&
ای عراقی، تا تو هستی می‌کند
\\
\end{longtable}
\end{center}
