\begin{center}
\section*{غزل شماره ۴۵: باز دل از در تو دور افتاد}
\label{sec:045}
\addcontentsline{toc}{section}{\nameref{sec:045}}
\begin{longtable}{l p{0.5cm} r}
باز دل از در تو دور افتاد
&&
در کف صد بلا صبور افتاد
\\
نیک نزدیک بود بر در تو
&&
تا چه بد کرد کز تو دور افتاد
\\
یا حسد برد دشمن بد دل
&&
یا مرا دوستی غیور افتاد
\\
ماتم خویشتن همی دارد
&&
چون مصیبت زده، ز سور افتاد
\\
چون ز خاک در تو سرمه نیافت
&&
دیده‌ام بی‌ضیا و نور افتاد
\\
جان که یک ذره انده تو بیافت
&&
در طربخانهٔ سرور افتاد
\\
از بهشت رخ تو بی‌خبر است
&&
تن که در آرزوی حور افتاد
\\
چون عراقی نیافت راه به تو
&&
گمرهی گشت و در غرور افتاد
\\
\end{longtable}
\end{center}
