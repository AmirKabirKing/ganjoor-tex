\begin{center}
\section*{غزل شماره ۷: ای ز فروغ رخت تافته صد آفتاب}
\label{sec:007}
\addcontentsline{toc}{section}{\nameref{sec:007}}
\begin{longtable}{l p{0.5cm} r}
ای ز فروغ رخت تافته صد آفتاب
&&
تافته‌ام از غمت، روی ز من بر متاب
\\
زنده به بوی توام، بوی ز من وامگیر
&&
تشنهٔ روی توام، باز مدار از من آب
\\
از رخ سیراب خود بر جگرم آب زن
&&
کز تپش تشنگی شد جگر من سراب
\\
تافته اندر دلم پرتو مهر رخت
&&
می‌کنم از آب چشم خانهٔ دل را خراب
\\
روز ار آید به شب بی رخ تو چه عجب؟
&&
روز چگونه بود چون نبود آفتاب؟
\\
چون به سر کوی تو نیست تنم را مقام
&&
چون به بر لطف تو نیست دلم را مآب
\\
فخر عراقی به توست، عار چه داری ازو؟
&&
نیک و بد و هرچه هست، هست بتوش انتساب
\\
\end{longtable}
\end{center}
