\begin{center}
\section*{غزل شماره ۳۴۶: ای جهانی پر از حکایت تو}
\label{sec:346}
\addcontentsline{toc}{section}{\nameref{sec:346}}
\begin{longtable}{l p{0.5cm} r}
ای جهانی پر از حکایت تو
&&
گه ز شکر و گه از شکایت تو
\\
برگشاده به عشق و لاف زبان
&&
خویشتن بسته در حمایت تو
\\
ای امیری که بر سپهر جمال
&&
آفتابست و ماه رایت تو
\\
هست بی تحفهٔ نشاط و طرب
&&
آنکه او نیست در حمایت تو
\\
هر سویی تافتم عنان طلب
&&
جز عنانیست بی‌عنایت تو
\\
جان و دل را همی نهیب رسد
&&
زین ستمهای بی نهایت تو
\\
ای همه ساله احسن الحسنی
&&
در صحیفهٔ جمال آیت تو
\\
در وفا کوش با سنایی از آنک
&&
چند روزست در ولایت تو
\\
\end{longtable}
\end{center}
