\begin{center}
\section*{غزل شماره ۲۷۶: تا ما به سر کوی تو آرام گرفتیم}
\label{sec:276}
\addcontentsline{toc}{section}{\nameref{sec:276}}
\begin{longtable}{l p{0.5cm} r}
تا ما به سر کوی تو آرام گرفتیم
&&
اندر صف دلسوختگان نام گرفتیم
\\
در آتش تیمار تو تا سوخته گشتیم
&&
در کنج خرابات می خام گرفتیم
\\
از مدرسه و صومعه کردیم کناره
&&
در میکده و مصطبه آرام گرفتیم
\\
خال و کله تو صنما دانه و دامست
&&
ما در طلب دانه ره دام گرفتیم
\\
یک چند به آسایش وصل تو به هر وقت
&&
از بادهٔ آسوده همی جام گرفتیم
\\
امروز چه ار صحبت ما گشت بریده
&&
این نیز هم از صحبت ایام گرفتیم
\\
\end{longtable}
\end{center}
