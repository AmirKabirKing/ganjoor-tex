\begin{center}
\section*{غزل شماره ۲۲۸: دگر بار ای مسلمانان به قلاشی در افتادم}
\label{sec:228}
\addcontentsline{toc}{section}{\nameref{sec:228}}
\begin{longtable}{l p{0.5cm} r}
دگر بار ای مسلمانان به قلاشی در افتادم
&&
به دست عشق رخت دل به میخانه فرستادم
\\
چو در دست صلاح و خیر جز بادی نمی‌دیدم
&&
همه خیر و صلاح خود به باد عشق در دادم
\\
کجا اصلی بود کاری که من سازم به قرایی
&&
که از رندی و قلاشی نهادستند بنیادم
\\
مده پندم که در طالع مرا عشقست و قلاشی
&&
کجا سودم کند پندت بدین طالع که من زادم
\\
مرا یک جام باده به ز چرخ اندر جهان توبه
&&
رسید ای ساقیان یک ره به جام باده فریادم
\\
نیندوزم ز کس چیزی چنان فرمود جانانم
&&
نیاموزم ز کس پندی چنین آموخت استادم
\\
ز رنج و زحمت عالم به جام می در آویزم
&&
که جام می تواند برد یک دم عالم از یادم
\\
الا ای پیر زردشتی به من بربند زناری
&&
که من تسبیح و سجاده ز دست و دوش بنهادم
\\
\end{longtable}
\end{center}
