\begin{center}
\section*{غزل شماره ۳۰۴: ز دست مکر وز دستان جانان}
\label{sec:304}
\addcontentsline{toc}{section}{\nameref{sec:304}}
\begin{longtable}{l p{0.5cm} r}
ز دست مکر وز دستان جانان
&&
نمیدانم سر و سامان جانان
\\
ز بس کاخ شوخ داند پای بازی
&&
شدم سرگشته و حیران جانان
\\
گشاد از چشم من صد چشمهٔ خون
&&
دو بند زلف مشک افشان جانان
\\
اگر چه خود ندارد با رهی دل
&&
هزاران جان فدای جان جانان
\\
چو زلف او رخ من پر شکن باد
&&
اگر من بشکنم پیمان جانان
\\
نبیند روز عمر من دگر مرگ
&&
اگر باشم شبی مهمان جانان
\\
سنایی تا سما گردان بود هست
&&
همیشه در خط فرمان جانان
\\
بود همواره از بهر تفاخر
&&
غلام و چاکر و دربان جانان
\\
\end{longtable}
\end{center}
