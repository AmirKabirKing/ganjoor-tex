\begin{center}
\section*{غزل شماره ۳۱۸: ای نگار دلبر زیبای من}
\label{sec:318}
\addcontentsline{toc}{section}{\nameref{sec:318}}
\begin{longtable}{l p{0.5cm} r}
ای نگار دلبر زیبای من
&&
شمع شهرافروز شهرآرای من
\\
جز برای دیدنت دیده مباد
&&
روشنایی دیدهٔ بینای من
\\
جان و دل کردم فدای مهر تو
&&
خاک پایت باد سر تا پای من
\\
از همه خلقان دلارامم تویی
&&
ای لطیف چابک زیبای من
\\
چون قضیب خیزران گشتم نزار
&&
در غمت ای خیزران بالای من
\\
رحمت آری بر من و دستم گری
&&
گر نیاری رحم بر من وای من
\\
زار می‌نالم ز درد عشق زار
&&
زان که تا تو نشنوی آوای من
\\
\end{longtable}
\end{center}
