\begin{center}
\section*{غزل شماره ۴۰۶: تا معتکف راه خرابات نگردی}
\label{sec:406}
\addcontentsline{toc}{section}{\nameref{sec:406}}
\begin{longtable}{l p{0.5cm} r}
تا معتکف راه خرابات نگردی
&&
شایستهٔ ارباب کرامات نگردی
\\
از بند علایق نشود نفس تو آزاد
&&
تا بندهٔ رندان خرابات نگردی
\\
در راه حقیقت نشوی قبلهٔ احرار
&&
تا قدوهٔ اصحاب لباسات نگردی
\\
تا خدمت رندان نگزینی به دل و جان
&&
شایستهٔ سکان سماوات نگردی
\\
تا در صف اول نشوی فاتحهٔ «قل»
&&
اندر صف ثانی چو تحیات نگردی
\\
شه پیل نبینی به مراد دل معشوق
&&
تا در کف عشق شه او مات نگردی
\\
تا نیست نگردی چو سنایی ز علایق
&&
نزد فضلا عین مباهات نگردی
\\
محکم نشود دست تو در دامن تحقیق
&&
تا سوخته راه ملامات نگردی
\\
\end{longtable}
\end{center}
