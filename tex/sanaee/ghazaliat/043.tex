\begin{center}
\section*{غزل شماره ۴۳: زان چشم پر از خمار سرمست}
\label{sec:043}
\addcontentsline{toc}{section}{\nameref{sec:043}}
\begin{longtable}{l p{0.5cm} r}
زان چشم پر از خمار سرمست
&&
پر خون دارم دو دیده پیوست
\\
اندر عجبم که چشم آن ماه
&&
ناخورده شراب چون شود مست
\\
یا بر دل خسته چون زند تیر
&&
بی دست و کمان و قبضه و شست
\\
بس کس که ز عشق غمزهٔ او
&&
زنار چهار کرد بر بست
\\
برد او دل عاشقان آفاق
&&
پیچند بر آن دو زلف چون شست
\\
چون دانست او که فتنه بر خاست
&&
متواری شد به خانه بنشست
\\
یک شهر ازو غریو دارند
&&
زان نیست شگفت جای آن هست
\\
دارند به پای دل ازو بند
&&
دارند به فرق سر ازو دست
\\
تا عزم جفا درست کرد او
&&
دست همه عاشقانش بشکست
\\
\end{longtable}
\end{center}
