\begin{center}
\section*{غزل شماره ۳۷۵: ای مهر تو بر سینهٔ من مهر نهاده}
\label{sec:375}
\addcontentsline{toc}{section}{\nameref{sec:375}}
\begin{longtable}{l p{0.5cm} r}
ای مهر تو بر سینهٔ من مهر نهاده
&&
ای عشق تو از دیدهٔ من آب گشاده
\\
بسته کمر بندگی تو همه احرار
&&
از سر کله خواجگی و کبر نهاده
\\
دستان دو دست تو به عیوق رسیده
&&
آوازهٔ آواز تو در شهر فتاده
\\
ابدال شکسته همه در راه تو توبه
&&
زهاد گرفته همه بر یاد تو باده
\\
مسپر ره بیداد و ز غم کن دلم آزاد
&&
ای داد تو ایزد ز ملاحت همه داده
\\
پیوسته سنایی ز پی دیدن رویت
&&
هم گوش بدر کرده و هم دیده نهاده
\\
\end{longtable}
\end{center}
