\begin{center}
\section*{غزل شماره ۲۹۷: چون در معشوق کوبی حلقه عاشق‌وار زن}
\label{sec:297}
\addcontentsline{toc}{section}{\nameref{sec:297}}
\begin{longtable}{l p{0.5cm} r}
چون در معشوق کوبی حلقه عاشق‌وار زن
&&
چون در بتخانه جویی چنگ در زنار زن
\\
مستی و دیوانگی و عاشقی را جمع کن
&&
هر سه را بر دار کن وز کوی معنی دار زن
\\
گوهر بیضات باید خدمت دریا گزین
&&
ور عقیق و لعل خواهی تکیه بر کهسار زن
\\
شاهراه شرع را بر آسمان علم جوی
&&
مرکب گفتار پی کن چنگ در کردار زن
\\
چهرهٔ عذرات باید بر در وامق نشین
&&
عشق بوذروار گیر و گام سلمان‌وار زن
\\
گر شکر بی‌زهر خواهی خار بی خرما مباش
&&
صدق بوبکریت باید خیمه اندر غار زن
\\
مار فقر و خار جهلت گر زره یکسو نهد
&&
سر بکوب آنمار را و آتش اندر خار زن
\\
ای سنایی چند گویی مدحت روی نکو
&&
بس کن اکنون دست اندر رحمت جبار زن
\\
\end{longtable}
\end{center}
